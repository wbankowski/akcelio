---
title: Dzień 0 - 100 Days of Code Challenge
category: 100 Days Of Code
date: 2018-08-07
description: Lorem
---

### Wyzwanie:

Będę programować przez przynajmniej godzinę dziennie przez następne 100 dni. Celem tego wyzwania jest przejście od etapu "wygodnego" uczenia się z kursów online, poradników, YouTube'a, videoblogów i książek do etapu samodzielnego pisania użytecznego kodu, a więc takiego który rozwiązuje jakiś faktyczny projektowy problem. Jest to moment w którym zderza się wyobrażenie o swoich umiejętnościach z rzeczywistością. W moim przypadku jest to też doświadczenie mające dać odpowiedź na pytanie w którym momencie rozwoju jako programista stajesz się wartościowy dla potencjalnego software house'u, który będzie gotowy cię zatrudnić. Zamierzam w trakcie tego wyzwania stworzyć wartościowe portfolio projektowe na GitHubie. Zgodnie z zasadami tego wyzwania będę dokumentować w dzienniku postępy prac. Link do tego dziennika znajduje się tutaj [#100 Days Of Code Log](https://github.com/wbankowski/100-days-of-code/blob/master/log.md). Natomiast na niniejszym blogu [Akcel.io](https://akcel.io) będę przedstawiać szczegółowo opisy realizowanych przeze mnie projektów wraz z rzeczami nowymi i wartościowymi, które będę w tym czasie odkrywał.

### Data Rozpoczęcia:

8 Sierpnia 2018

### Zasady:

1.  Będę tweetować mój progres każdego dnia używając hasztagu #100DaysOfCode
1.  Jeżeli programuję w pracy, czas ten nie zalicza się do wyzwania.
1.  Będę pushować mój kod na GitHub, żeby wszyscy mogli śledzić mój progres.
1.  Będę aktualizować [Log](https://github.com/wbankowski/100-days-of-code/blob/master/log.md) uzupełniając swój dzienny progres wraz z linkami.
1.  Będę pracował nad prawdziwymi projektami, stawiając sobie wyzwania. Czas spędzony na robienie poradników, kursów online, itp. nie zaliczają się do wyzwania.
